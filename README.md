# Анализ и визуализация на достъпността до зелени площи в София спрямо пешеходната мрежа

Проектът представя визуализация на зелените площи в София и достъпността на жителите на столицата до тях. Показани са две топлинни карти, представящи абсолютната близост до зелените площи, както и до планините в региона, като разстоянието се представя с изолинии (през **100м** за паркове/градини и **150м** за планините). Показани са и улиците от пешеходната мрежа на града, които са в непосредствена близост до зелените площи, като близостта се измерва на база поредността на улицата, пресичаща се/допираща улица в непосредствена близост до зелена площ.

## Статистики
В проекта присъстват и нагледни статистики с две гранулярности (по административни райони и по градоустройствени единици) за пропорцията от пешеходната мрежа за единицата гранулярност, която е в близост до парк/градина. Цветова схема показва тази пропорция, като е включен и точен процент като динамично поле в горната част на картата.

## Изводи
В централната част на областта се наблюдава ясно разграничение между северната и южната част на града по отношение на зелените площи. Борисовата градина и Южен парк са основни фактори за по-добрите резултати на южните квартали. Абсолютният център на града е балансиран в достъпността, имайки предвид нивото на застрояване в Средец, Възраждане, Оборище, Триадица. В северозападната част на София се наблюдава дефицит на зелени площи (Люлин), като това се дължи по всяка вероятност на индустриалния характер на тази част от столицата. Липсата на създадени зелени площи в покрайнините се компенсира от непосредствената близост до планините, опасващи града от север и юг.